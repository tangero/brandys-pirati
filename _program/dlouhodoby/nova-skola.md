---
title: Výstavba nové školy = senior domu
img: https://www.pirati.cz/_media/rp/program/me_308_taxincentives.png
category: dlouhodoby
topic: Běžný život města
---

# Výstavba nové školy = senior domu

Teď potřebujeme školu, za patnáct let dům pro seniory. Zkombinujeme to!

## Demografická situace

**Demografická studie z roku 2017** ukázala na nutnost řešení kapacity ZŠ v následujících 15-20 letech. Současně město pociťuje nedostatek míst v komunitním seniorním bydlení:
- máme jen dva pečovatelské domy
- využití Kim-Ir Sena je uvažováno spíše jako lůžkové lékařské zařízení pro seniory s trvalou péčí

## Kombinované řešení

Ve světě existuje řada příkladů, kdy se školy a senior domy umísťují do jednoho areálu.

### Výhody kombinace
- **jedna technologická základna** pro vytápění, přípravu jídla i hygienu
- senioři pociťují přítomnost dětí jako pozitivní impuls
- dobře se dělí využití zelených a sportovních ploch
- škola je projektovatelná jako v budoucnu disponibilní na bydlení

### Flexibilní řešení
Po odeznění demografického boomu lze areál adaptovat jen na seniorské využití. **Požadujeme jedno řešení obou našich problémů** na začátku i konci života místního občana.

## Ekonomický potenciál

Oblast sociální péče v místě na hranici Prahy je zároveň dlouhodobě zajímavou službou, po níž roste poptávka:
- Brandýs má všechny předpoklady nabízet stárnoucí Praze sociální služby
- z toho může město profitovat

## Dlouhodobá vize

**Proto považujeme nabídku sociálních služeb pro Brandýs za dlouhodobě důležitou.**