---
title: Obchvat Brandýsa
category: dlouhodoby
topic: Infrastruktura
tags: Obchvat
layout: post
---

# Obchvat Brandýsa

Řeší levobřežní dopravu a odcloní centrum Brandýsa od těžké a tranzitní dopravy.

## Aktuální situace

Dlužno říct, že **obchvat Brandýsa je třeba ještě vyhodnotit**, protože po dobudování obchvatu Boleslavi by nemusel být problém tak palčivý a již dnes je téměř jisté, že před dostavbou Boleslavského obchvatu se stavět nezačne.

## Účel obchvatu

Jde o dopravu po silnici II/101 z Kostelce, tedy o dopravu ze severu středních Čech po takzvaném aglomeračním okruhu kolem Prahy.

### Změna po dostavění obchvatu Boleslavi
Po dostavění obchvatu Boleslavi by se většině řidičů vyplatilo:
- využít silnici 331
- přes boleslavský obchvat dojet na dálnici

Silnice 101 by zůstala využívána zřejmě jen pro menší územní celek ohraničený Kostelcem, Neratovicemi a Odolenou Vodou.

## Technické řešení

Obchvat Brandýsa počítá s "přeložkou silnice" 101:
- z Kostelecké někde před pumpou Benzina
- kolem sídliště BSS
- za Hrušovickým rybníkem podél stožárů vysokého vedení (ty se kvůli němu již přesunuly)
- přes silnici 601
- odbočka na dálniční nájezd 10 Zápy
- končí napojením na silnici 101 v prostoru za obcí Zápy

### Vedlejší přínosy
- sníží dopravu v Zápech
- funguje také jako obchvat Záp (dnes silnicí nešťastně rozdělených)

![Obchvat Brandýsa v mapě. ](/assets/img/posts/2018-06-09-obchvatbrandys.png)

V druhé mapě, Zásadách územního rozvoje Středočeského kraje, je vyznačen i severní obchvat Záp.

![Plány obchvatů v Zásadách územního rozvoje (ZUR). ](/assets/img/posts/2018-06-09-obchvat-brandys-zur.png)

## Technické problémy

Obchvat má několik dílčích problémů:
- nutnost drahé stavby na pylonech či přemostění oblasti za Hrušovickým rybníkem
- kritika, že zničí "jedinou přírodně zachovalou oblast" (ve skutečnosti shluk náletových dřevin za Hrušovickým rybníkem)

### Řešení hluku
Část kritiky míří také k hluku. Stavbu by bylo potřeba:
- oddělit od města valem či zapuštěním pod úroveň terénu
- včas oddělit město od obchvatu **vysázeným smíšeným lesem**
- nikoliv jen "protihlukovým remízkem", jaký se vysázel u Zahradního města

## Hlavní výhody

Hlavní výhodou Brandýského obchvatu by bylo:
- **odvedení dopravy z Pražské ulice**
- **snížení dnes velmi nevkusného "roztržení" náměstí těžkou dopravou**
- možnost zklidnit dopravu v centru města
- realizace cyklostezek
- udělat Brandýs bezpečně průchozí

### Napojení na dálnici
Dnešní sjezd z dálnice D10 na Brandýs by byl napojen na obchvat tak, že by těžká doprava neprojížděla skrze město po Průmyslové a Pražské dále, než za průmyslovou zónu.

## Náklady a realizace

- **Předpokládané náklady:** kolem 200 milionů Kč
- postupně se realizuje
- v průběhu loňského roku došlo k přesunu elektrických sítí
- v průběhu dvou let by se mělo začít stavět (termín se zřejmě bez podstatného dohledu nedodrží)

## Alternativní řešení

I kdyby se ukázalo, že po dostavbě Boleslavského obchvatu není kapacitně Brandýský obchvat potřebný, považujeme za podstatné:
- **vybudování obchvatu kolem Záp**
- **spojka Kostelecká - Kralupská**

## Náš závazek

**Piráti prosazují vybudování obchvatu** a jsou připraveni se o něj zasazovat přes celostátní vedení strany i v rámci Středočeského kraje a Prahy. Zároveň ale chceme pracovat na **vysázení lesa, který by hlukově obchvat od města oddělil**.