---
title: Městský portál a opensource
category: dlouhodoby
topic: Otevřené město
---

# Městský portál a opensource

Maximum agendy s městem vyřešíte přes web.

## Hlavní cíle

Chceme **minimalizovat nutnost osobního kontaktu s úřadem**, ačkoliv z důvodů legislativy je někdy osobní návštěva úřadu nezbytná. Budeme postupně převádět městské agendy na městský portál, jehož vývoj budeme spoluiniciovat a jako open source předávat i dalším městům a obyvatelům.

### Open source přístup
- Otevřený zdrojový kód
- Spolupodílení obyvatel na dalším rozvoji
- Sdílení s dalšími městy

## Integrace městských služeb

Cílem je takto převést na městský portál dnes roztříštěné:
- **rezervace návštěv na úřadech**
- **upozornění na nezbytné platby**
- další věci související s životem ve městě

### Možnosti integrace třetích stran

Otevřený portál zároveň umožní integraci třetích stran:
- objednání k lékaři
- rezervace v knihovně
- řada dalších služeb, které již dnes město a podnikatelé nabízejí

## Vize "městské karty"

Ideálem je **"městská karta"** - byť v tu dobu již "virtualizovaná", pomocí níž ve městě vyřídíte všechno možné, včetně případné identifikace.

### Závislost na legislativě

Naplnění tohoto ideálu souvisí s postupující legislativou, na které se **Piráti výrazně podílejí** a je jejich celostátním programem.