---
layout: post
category: CLANKY
title: Květnové jednání zastupitelstva města (5/2018)
date: 2018-05-25T12:00:00.000Z
author: Marek Řebíček
authorId: marek.rebicek
image: /assets/img/posts/2018-05-25-slunecni-lazne.jpg
tags:
  - zastupitelstvo
  - Houšťka
  - Dům98
---


Ve středu večer proběhlo v jednom směru rekordní zastupitelstvo našeho města, trvalo od půl šesté do půl jedné následujícího dne!

Řešilo se i dost podstatných věcí, které ovlivní naši budoucnost na dlouho dopředu, tak malý report:

1. BBM se snaží dokončit rekonstrukci kotelen a topných kanálů ve své správě a asi je fajn, že snaží nějak poprat s dědictvím ODS bianco šeku panu Hořákovi na monopol vytápění sídliště. Na druhou stranu je fakt, že zákazníci obsluhovaní panem Hořákem, což jsou největší SVJ ve městě, lobují za rozšíření jeho byznysu. Nezapomínáme, že dokud jsme se o to nezačali zajímat, platili lidé za teplo o 25% víc a najednou došlo k dramatickému zlevnění.
2. Město souhlasilo s pokračováním prací nad změnou územního plánu, která v oblasti Palachova umožní vystavět potřebnou velkou tělocvičnu, chcete-li halu. Děkujeme panu řediteli školy, že tak energicky hájí svoje klienty, děti i rodiče. Situaci i hodně pomohla zachránit připravená reakce Honzy Jirovského na účelové argumenty pana Adámka. Tohle nechápeme, nová hala má podporu škol Palachova i SZŠ, rodičů, sportovních klubů a naši puristé argumentují dodržením uliční čáry, má ji snad třeba Národní třída v Praze?? 
Mrzí nás, že po příkladu ODS některé strany rezignovaly na zastupitelskou demokracii a začali iniciovat emotivní petice, "rozhořčených" občanů, aniž by se snažily věci poctivě dlouhodobě vysvětlit. 
3. Město souhlasilo s prodejem ruiny domu č. 98 na náměstí, což kvitujeme, podmínky vypracované pod vedením pana Homolky jsou působivé a snad povedou k úspěšnému prodeji a zmizení ostudy na náměstí.
4. Město naopak nesouhlasilo s prodejem budov v Houštce (Kim-Ir-Sen a ruina lázní) ve stejném režimu. Debata už byla velmi emotivní a je pravda, že jak na rekonstrukci domu na náměstí město prostě nemá, zde zvažované záměry vzniku soukromé školy a senior domu jsou i v možnostech města.
5. Město bude mít nadále 21 zastupitelů, úvaha o jejich snížení naštěstí neprošla, řízení města by se jen rozpadlo na nutnost zapojení více stran do koalice a akceschopnost by zásadně klesla. 

- - -