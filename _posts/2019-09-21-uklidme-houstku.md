---
layout: post
title: "UKLIĎME HOUŠTKU"
date: 2019-09-21
author: "Marek Rebicek"
source_url: "https://web.archive.org/web/20221202065343/https://www.piratibrandys.cz/clanek/2019-09-21-uklidme-houstku"
---
Dnes jsme se opět sešli uklidit naše město v rámci celorepublikové akce Ukliďme Česko. Již z minula jsme si vytipovali malou lokalitu v Houštce, která se desetiletí zjevně používala jako černá skládka. Podél lesní cesty odbočující před letním kinem se naši spoluobčané zbavovali stavební suti i běžného komunálního odpadu. Cesta je tak lemována zarostlými kupkami cihel, betonu i dlaždiček promíchanými s kabely, plasty, zářivkovými tělesy i koberci. Dokonce i nákupní vozík z Normy jsme tu našli.

Nakonec jsme z lesa vytahali třicet pytlů nepořádku, které město nechá odvézt. Lokalita už na první pohled nevypadá tak odpudivě, ale pod vrstvičkou hlíny černá skládka pořád je a vizitku nám dobrou nedělá. To je ovšem už spíše na bobcat, náklaďáček a kompletní revitalizaci okolí cesty…

Děkujeme všem, kdo dorazili a na úklidu se podíleli.

