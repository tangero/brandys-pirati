---
layout: post
title: "Pár fotek z nově budovaného pumptracku v Hluchově"
date: 2022-04-14
author: "Marek Rebicek"
source_url: "https://web.archive.org/web/20220927040300/https://www.piratibrandys.cz/clanek/2022-04-14-par-fotek-z-nove-budovaneho-pumptracku-v-hluchove"
---
Je samozřejmě paráda, že město dokázalo vypůjčit zanedbaný pozemek hřiště od Lesů ČR a nechalo na něm udělat něco pro děti. Samotný průběh stavby už tak veselý není.

V srpnu 2021 odbor investic vypsal na opravu hřiště veřejnou zakázku s očekávanou cenou do 1.2 mil. Kč.

Lidé z branže, co pumptracky staví, předem říkali, že to je nereálné a že i termín do konce listopadu je mimo obvyklé kapacity stavitelů. Do soutěže podal nabídku jediný uchazeč Bratři Gallové s.r.o., se kterým do té doby mělo město jen drobné zakázky na odvoz odpadu.

V září 2021 byla po schválení radou města s touto firmou uzavřena smlouva na výstavbu pumptracku za cenu dokonce jen za 1,09 mil. Kč!

No a pak že to nejde – levněji a dříve, než ti sýčci z pumtracku říkali, nebo ne?Na konci listopadu nebylo hotové z pumptracku skoro nic.

Tak místostarosta Hynek Homolka objednal na začátku prosince 2021, mimo režim původní smlouvy, úpravy nehotového pumptracku u Bratří Gallů s.r.o. za 350.000,- Kč.

A současně s nimi nechal uzavřít smlouvu na 90.000 Kč, aby si sami sobě prováděli technický dozor.

Tak to máme o 430.000,- Kč navíc mimo původní smlouvu a také ten listopadový termín je již passé. A ano, i ta původní cena od profíků 1,4 mil. je již překonána.

Navýšení ceny v loňském roce nelze odůvodnit stavebními materiály, v tomto případě se jedná jen o běžnu techniku, pracovníky, hlínu (ta je navíc od města) a povrchovu úpravu.

V lednu 2022 město podepsalo nakonec dodatek původní smlouvy o dílo , ve kterém však o navýšení ceny není ani slovo a jen se termín dokončení díla posune na 30. dubna.

Tak přeji dětem po čarodějnicích pořádné zhoupnutí na vlnách hřiště, o řízení investic radnicí si dál myslím své, i když v tomto případě jde o relativně malé částky. Neviděli jste někde ve městě na zahradě větší zemní práce?


