---
layout: post
title: "Co nového v Brandýse? Ultimátní seznam z červencového zastupitelstva"
date: 2019-07-15
author: "Patrick Zandl"
source_url: "https://web.archive.org/web/20221202053441/https://www.piratibrandys.cz/clanek/2019-07-15-co-noveho-v-brandyse-ultimatni-seznam-z-cervencoveho-zastupitelstva"
---
Ve  středu 10.7. na podnět pirátských zastupitelů Patricka Zandla a Marka  Řebíčka proběhlo pracovní setkání zastupitelů města s občany.

Otevřená a transparentní radnice je jednou z našich priorit, proto je  pro nás důležité, abychom nejen my, jako opoziční zastupitelé, ale i  naši spoluobčané, byli pravidelně informováni o tom, jak jsou plněny  klíčové body společného programu Našeho Dvojměstí a Podpory Občanů, a  jak je nakládáno s veřejnými prostředky. A proto budeme v tomto formátu  dotazů pokračovat i do budoucna.

Řada úředníků města i zastupitelů měla vypracované komplexní zprávy, za což jim tímto děkujeme. Držíme kurz ?‍☠️

Odpovědi k našim dotazů:

### Situace v parkování

Právě je bourána bývalá samoobsluha v Jasanové ulici – společnost Draco  Bross připravuje fittness a současně dojde v výstavbě nových  parkovacích míst. Kaštanová, Jasanová, Lipová – dochází k úpravě  dopravního značení – legalizaci parkovacích míst tak, jak se tam nyní  obvykle parkuje. Parkování u kluziště –  probíhá výběrové řízení na  stavbu parkoviště, má tam vzniknout 63 parkovacích míst. Náklady za  částečné odstranění zhroucené opěrné zdi a postavení nové zdi nese  zhotovitel v rámci reklamace. Zmenšením volného prostoru nedojde ke  změnám v projektu.

Parkovací dům P+R u nádraží Brandýs – má  vzniknout 316 parkovacích míst. 70 milionů investiční spoluúčast města,  získaná dotace 60 milionů, celkové náklady jsou 130 milionů Kč. Byl  vybrán dotační management, který nyní zpracovává podklady, stavební  povolení bylo vydáno v lednu 2019, nyní můžeme zahájit výběrové řízení  na zhotovitele. Počátek výstavby nejdříve 2020. Udržitelnost projektu je  5 let, v té fázi nemá být generován zisk. V průběhu výstavby se bude  řešit návaznost na dopravu, teď řešená není a přímo u MHD parking  neleží. Podklady budou rozeslány zastupitelům. 1000 korun měsíčně je  plánovaný výnos z parkovacího místa – tedy poplatek pro obyvatele za  měsíční parkovací kartu.

Parkovací zóny ve městě : bude spuštěn  pilotní program dvou ulic za Continentalem. Plánovaný poplatek za první  auto je 1000 Kč ročně, druhé 2000 Kč a tak dále. Živnostníci budou mít  stejné podmínky jako byty pro první auto. Pro podnikatele, kteří mají  současně soukromé auto či pro služební auta se uvažuje s poplatkem 10  000 Kč ročně. Na sídlišti Brandýs se očekává zavedení zón na jaře 2020.  Systém by měl být automatický s kamerami na vjezdu, které budou snímat  RZ a podle délky pobytu v zóně se to bude vyhodnocovat. Systém se  postupně bude nasazovat v celém městě

### Dopravní infrastruktura

Řešení obchvatu Boleslavi : chybí pro zahájení stavby vykoupit 2  pozemky, jeden z nich bude muset být vyvlastňován. Pak záleží na postupu  kraje, kdy začne administrovat výběr zhotovitele, stavební povolení je  vydáno. Tady si dovolíme komentář, přístup města k investicím kraje se  nám zdá obecně pasivní – čekáme uctivě opodál. Řešení obchvatu  Brandýsa : probíhají dílčí výkupy pozemků, nyní se vykupuje hlavně na  straně Záp (jejich obchvat může fungovat samostatně případně i s  napojením na silnici č. 610 (Pražská), záleží i na postupu velkého  pražského obchvatu a postoji Dřevčic. Obecně investici řeší kraj, město  nevidí velké možnosti, jak proces či termíny ovlivnit. Diskutován  se SŽDC plánovaný železniční nadjezd o výšce 12m! na Brázdimské ulici při  křížení s tratí na Neratovice, která by jednou měla být elektrifikována.

Údajně se připravuje projekt trolejbusu do Brandýsa z Prahy,  moderní forma s kapacitními bateriemi, který část trati zvládá bez  troleje a část bere energii z vedení. Navázán na třetí pruh dálnice. Existuje plán zkapacitnění  dálnice na 3+3 pruhy do Mladé Boleslavi, jeden by mohl být použit i pro  trolejbus, respektive pro hromadnou dopravu. Most na dálnici u Záp tomu  ovšem nenasvědčuje, jedná se dlouhodobé vize, jak posílit obslužnost  města bez kolejového spojení s Prahou.

### Rekonstrukce městských  ulic a chodníků: 

dokončení U cihelny a Dělnická, ještě na podzim se 
budou zazeleňovat. Připraveno je výběrko na ulice Na Tvrzi, Janáčkova, U
 Vodárny, U špejcharu a U Přelízky, je na to stavební povolení. Rozjet 
by se to mělo říjen-listopad, trvat by to mělo 15 měsíců. Ve SB 
dokončení ulice Havlíčkova, kde je kanalizace a září/říjen se budou 
dodělávat povrchy s dokončením do konce března 2020. Dokončení ulice 
pplk. Sochora, kde se řeší zasakování do páteřní zasakovací trubky. 
Projektuje se ulice Komenského, Zahradníčkova, kde se budou 
rekonstruovat kanalizace, vodovody a povrchy.

Aktuálně probíhá výběrové řízení na zhotovení hlavních pěších tras v Central parku .

Projektuje se celá ulice Brázdimská okolo nemocnice, včetně řešení  zastávek, z pohledu chodníků, parkovacích stání atd. Dokončen chodník u  kasáren u letadla, pak u Penny Marketu, kde se posunula autobusová  zastávka. Na ulici Kostelecké až ke vjezdu na hřiště se bude také  opravovat chodník a zábradlí. V ulici Vestecká se udělaly nájezdy, i  když je slíbeno na podzim ji celou opravit, ale asi došly SUS peníze a  tak to zřejmě neklapne.

Panem Polákem, respektive panem  starostou bylo přislíbeno vypracování on-line dokumentu na webu města,  kde každá nezpevněná ulice či větší oprava chodníku bude mít stav  projektu, plánovaný termín zahájení prací a termín ukončení, abychom  nemuseli spoléhat na dílčí informace v Městských listech. Na dotaz, dle  jakého principu je volena priorita rekonstrukce bylo odpovězeno, že  důležitý je počet obyvatel, technický stav a to, jak je na tom ČEZ s  překládkou vedení elektřiny do země.

Cyklopropojení BB: do konce  listopadu se řeší studie lávky přes Labe, pak by se mělo rozhodnout, jak  se to zrealizuje. Bylo by dobré zpropagovat cyklotrasy, které už ve  městě fungují, pan Jiří Sládek doporučil vyjít ze shromážděných podkladů  pracovní skupinou v minulých letech a neopakovat identické aktivity,  nápadů na zlepšení byla shromážděna řada.

Výsledky dopravního  průzkumu města: studie je stále v běhu, první pracovní výsledky budou do  konce července, nyní byly zadány jednotlivé modelové situace, finální  výsledky očekáváme do konce roku.

### Řešení Mariánského náměstí a jeho okolí:

Chátrající dům naproti restaurace Pivovar u sv. Václava: V roce 2015  proběhlo místní šetření SÚ, vyzvali vlastníka k udržovacím pracem, ale  bez výsledku. Lze to opravit městem, stavební úřad to připravil, ale  město odmítá tento postup, přijde mu složitý na vymáhání. Starosta  odmítl, že by město aktivně řešilo soukromé domy na spadnutí, i když  jsou na náměstí.

Herna Labín, respektive obecně gambling: v  obci bylo před novelou zákona 284 herních automatů, dnes 120 automatů ve  dvou 2 kasinech a 3 hernách. Z herních automatů dostáváme cca 13  milionů Kč ročně do rozpočtu. Vedení města stávající stav vyhovuje,  nevnímá socioekonomické dopady na hráče ve městě jako problém. Přímo s  činnosti heren není podle Městské policie spojována žádná kriminalita.

Socha papeže 
(1,3 mil. Kč) místo pítka na náměstí sv. Václava se již odlévá, čeká se 
na vyjádření památkářů, závazný souhlas město nemá, ale provedení a 
umístění bylo prý konzultováno.

Máme od 1. ledna městskou  architektku Kláru Houšteckou , byla zastupitelům po 7 měsících  představena. Nevybrala ji rada města, ale osobně pánové Homolka s  Pickem. To nepovažujeme za vhodný postup. Mladého člověka, který bude  dlouhodobě přetvářet město, v této pozici vítáme. Ale očekávali bychom  veřejné výběrové řízení s jasným statusem činnosti, práci na základě  silnějšího kontraktu než je dohoda o provedení práce. Přineseme aktuální  zkušenosti s výběrem architekta z Kutné Hory. Paní Houštecká  přislíbila, že zveřejní složení své pracovní skupiny, seznam cca 40  projektů na kterých skupina pracuje a pravidelnou informaci pro  veřejnost.

Přesun BUS zastávky na náměstí svatého Václava od Klíčku :  je to teď na projednání památkářů, řeší se to jako celková koncepce  prostoru před kostelem. Budou tam nutné vyvýšené ostrůvky. Mělo by to  být hotové během příštího roku do Svatováclavských slavností.

### Pitná voda a Čistička

bereme vodu z vlastních vrtů a úpravny vody v Káraném, snažíme se najít  místo pro další vrt ve vojenském lese směrem na Hlavenec, máme tam nyní  zkušební a plán je rozšiřovat naše zdroje tímto směrem a být nezávislý.  Voda z Káraného, které jede na min. vytíženost je sice řádově  kvalitnější, ale také mírně dražší, snahou je nicméně posílení  nezávislosti na cizích zdrojích. Ověříme situaci na úpravně vody v  Káráném.

Nová Čistička (ČOV) na pravém břehu Labe: Je nutná, nejsme schopni  již připojovat větší projekty než jsou rodinné domy. 9-12 měsíců  očekáváme, že potrvá projektování, abychom se vešli do termínu dotačního  titulu, který je připravován. Očekáváme investici 80-120 milionů Kč.  Aktuálně nejsme schopni připojit developerské projekty, min. do roku  2024, na ČOV. Platí, že nová investice do ČOV by měla být po kritice  zejména opozice hrazena z poplatků developerů za připojení, nikoliv  zvýšením ceny stočného pro stávající obyvatele.

Ulice Ve  Vrbičkách: Byla nyní prodána v exekuční dražbě, zkolaudovaná byla již v  roce 2011, ale to byl developer už v exekuci, pozemek se nedal převzít  městem. Následně město developera vyzývalo ke splnění povinností  vyplývající z plánovací smlouvy, ale kvůli převodu podílů na osoby mimo  Brandýs a následně na Ukrajinu nebylo s kým jednat. Město vedle  nepřevzaté komunikace muselo odepsat pohledávku okolo 3 mil. Kč za  připojení oblasti na sítě. Pro město je velmi obtížné účastnit se  exekučních dražeb, nelze dopředu žádat zastupitelstvo o nákup pozemku  bez dané ceny. Proto město požádalo developera sousedního projektu pana  Aleše, aby se dražby zúčastnil a pozemek pak převedl na město za 1000  Kč, v rámci celkové plánovací smlouvy na připojení a převzetí  infrastruktury jeho výstavby v AMZ. Proč se pan Aleš dražby nezúčastnil,  zda stejně jako obyvatelé ulice spoléhal na to, že se nikdo nepřihlásí a  vyvolávací cena opět klesne o třetinu není známo. Pozemek tedy za  vyvolávací cenu cca 850t Kč koupil pan Vojtíšek, se kterým vedení  radnice spolupracuje v rámci řešení jiných projektů a bude s ním jednat o  možných postupech, aby se komunikace do majetku města dostala. Původní  developeři, za nichž situace vznikla, dál bydlí ve městě, doporučujeme nahlédnutí do výpisu z OR  Print agency Prague s.r.o.

Občanský podnět: Kontejnery v ulici 
Seifertova za večerkou jsou místem trvalé černé skládky, bude řešeno 
OŽP. Dále v ulici dochází při bouřce k vyskakování kanálů a vyplavování 
splašků do ulice. Byly vysloveny také připomínky k necitlivé seči 
pozemků v ulici před RD, kde se obyvatelé snaží o vlastní výsadbu.

### Investice města

Multifunkční hala Palachova: platí stále plnohodnotná varianta za 110  mil Kč, bez podzemního parkoviště může být o cca 20 mil Kč levnější a  potenciální dotace je očekávána okolo 30 milionů Kč. Zatím je vybrán  zhotovitel na nástavbu tříd školy na jídelně a příprava stavebního  řízení haly započne v srpnu 2019 po nabytí účinnosti změn územního  plánu. Hala bude hotová nejdříve za 18 měsíců. Zvažována možnost  umístit parkoviště haly do připravovaného projektu v areálu přes ulici  pod hospodou „U kolejek“, tím by odpadlo podzemní parkoviště pod halou,  kde nejsou jednoduché geologické poměry. Zmíněno, že z bývalé menzy  PeF na rohu ulic Zápská/Královická  je připravována ubytovna, ale  investor (Tomáš Benda) prý požádá o změnu územního plánu na využití pro  bytové účely (dnes nepřípustné).

Těžba štěrkopísku u Probošťáku :  vrácena k projednání krajskému soudu na základě rozhodnutí o dovolání  Nejvyšším soudem. NS rozhodl, že se ve věci jedná o jiný typ právního  vztahu a je nutné ve věci KS znovu rozhodnout. Soud neposuzoval meritum  věci, jednání bude nejdříve v polovině října 2019.

Inventarizace  nemovitostí města: problematika je výrazně širší, dotaz bude upřesněn na  jednání p. Zandla s paní Fišerovou, vedoucí oddělení správy majetku.

Dvoutřídní mateřská školka (Okružní): stavba bude zahájena do konce roku 2019.

Další školka o čtyřech třídách (Třebízského) bude za Auto Vinc,  nízkoenergetické provedení, náklad okolo 100 mil. Kč, řeší se aktuálně  krach projekční firmy, nemáme zatím ani stavební povolení ani jasný plán  výstavby.

V navýšení kapacit ZŠ se bude realizovat dostavba 4 tříd v ZŠ Palachova, ale to je zatím všechno.

Rekonstrukce Piaristické koleje pro ZUŠ. Bude se dělat výběrové řízení  na zhotovitele, máme projekt, stavební povolení a není zatím vyřešeno  finanční krytí, očekává se vypsání dotace MŠ. Realizace nezačne v  letošním roce, bude ale vše připraveno po získání dotace na spuštění  projektu. Město není rozhodnuto realizovat rekonstrukci bez podpory  státu.

### Kultura – cestovní ruch

Zatím není turistický ruch  ve středočeském kraji příliš koncepčně podporován. Obtížně  spolupracujeme se Středočeskou centrálou cestovního ruchu, obecně  neumíme lákat návštěvníky k nám do města. Běží řada akcí pro místní, ale  jinak stagnujeme. Jsme ve filmařské databázi. Účastnili jsme se  veletrhu cestovního ruchu spolu s cestovní kanceláří pana Zemka. Na  uvolněné místo po paní Tiché se zájemci přihlásili, nevyhovovali ani  obecně, výběrko bude opakováno.

### Sociální a bezpečnostní problematika

Ve městě je provozováno 62 legálních ubytovacích zařízení, které jsou  registrovány, podléhají dohledu ŽÚ a odvádějí poplatky. Desítky dalších  č erných ubytoven město nemá systematicky zmapováno, reaguje pouze na  podněty občanů, ověřování faktického stavu je obtížné. Radnice považuje  problém při stávající legislativě za neřešitelný a nechce se jím  zabývat. Ani spolupráce s cizineckou policií prý není reálná. Zjistíme  řešení přijímaná jinými městy.

Obsáhlý referát přinesl vedoucí odboru sociálních věcí pan Jan Horčík: Problematika bezdomovectví: terénní šetření proběhlo v březnu 2019. Na  území města a v okolí se nalezlo 21 lidí bez domova, 10% ženy a 90%  muži. Průměrný věk 50 let. Všichni přespávají venku. 24% je na ulici  méně jak 1 rok, 62% více jak dva roky bez domova. To jsou obvyklé  poznatky k situaci i jinde. Město situaci monitoruje, poskytuje  poradenství, spolupracuje se sociálními pracovníky Úřadu práce. Dobrá  spolupráce je nastavena s řádovými sestrami. Máme nízkoprahové centrum  ve Staré Boleslavi, kde je i náhradní ubytování a sklad materiálu.  Sociální bydlení je připravováno dále u zámku, probíhá rekonstrukce domu  Na Prádle.

Městský kamerový systém: dnes se využívá radiová síť  pro přenos signálu a máme problémy s kapacitou přenosu. Modernizace  systému závisí na vybudování optické sítě ve městě. Dnes stále běží jen  17 kamer viz web města, některé z nich se modernizovaly. Systém je  provozován MP a je zabezpečen proti zneužití.

Děkujeme všem zaměstnancům města a zastupitelům za věcné a přátelské setkání! Pro nás i občany města jde o důležité informace o tom, jak se plní úkoly vytyčené vedením města a bude zajímavé se k těmto informacím v půlročních odstupech vracet.

