---
layout: post
title: "Letní pirátské bludiště pro děti"
date: 2020-07-08
author: "Patrick Zandl"
source_url: "https://web.archive.org/web/20211019075612/https://www.piratibrandys.cz/clanek/2020-07-08-letni-piratske-bludiste-pro-deti"
---
Tradničně se snažíme starat o prázdnou parcelu U Tramvaje ve Staré Boleslavi. Letos jsme se rozhodli postavit na ní pro děti bludiště a v pátek 10.7.2020 jej zprovozníme. Přijďte…

Jak bude bludiště vypadat? Bude postavené z kartonových válců vyplněných pískem a je určené spíše pro menší děti řekněme v rozmezí 4-12 let, které bude bavit hledat cestu na ploše cca 300 metrů čtverečních.

Kdy: 10.7.2020 (pátek) od 17:00 do 19:00 nebo kolik vydržíme Kde: Mariánské náměstí ve Staré Boleslavi, proluka U Tramvaje

Mapu bludiště z pochopitelných důvodů nepublikujeme 🙂 Ale když se děti ztratí, zvládnete přelést sudy a zachránit je, nebojte!

A dobrá zpráva?

Děti, které v pátek bludištěm projdou a nasbírají dostatek razítek, dostanou točenou zmrzlinu (točí se za rohem).

Otevření bludiště pro děti v proluce U Tramvaje ve Staré Boleslavi je sice určeno dětem, pro dospělé zde ale bude příležitost pobavit se o rozvoji města . Developerské projekty předpokládají, že se naše město za dvacet let může rozrůst až na dvojnásobek obyvatel. Co by to znamenalo a jak to udělat, aby se nám ve městě dobře žilo? Jak s obchvatem, novými sídlišti u kasáren nebo na Vrábí? Přijďte si popovídat o našem městě…

Přijďte si popovídat s:

- Jiří Snížek, kandidát Pirátů na hejtmana Středočeského kraje
- Marek Řebíček, zastupitel města
- Patrick Zandl, zastupitel města

A program pro děti?

- bludiště, odměnou za jeho projití je zmrzlina
- limonáda
- skákací pirátská loď

Těšíme se na vás!
