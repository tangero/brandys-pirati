---
layout: post
title: "Díky kraji ušetříme na veřejné dopravě 40 %! ☝"
date: 2021-12-06
author: "Marek Rebicek"
source_url: "https://web.archive.org/web/20230327191208/https://www.piratibrandys.cz/clanek/2021-12-06-diky-kraji-usetrime-na-verejne-doprave-40-☝"
---
Rada města projednala ve čtvrtek novou smlouvu o zajišťování a financování dopravní obslužnosti se Středočeským krajem, respektive jeho Integrovanou dopravou. To jsou všechny autobusy a vlaky, kterými jezdíme do práce a školy.

Výsledkem je úspora 3 mil. Kč v roce 2022 při stejném počtu spojů. Letos nás veřejná doprava stála 7.5 mil. Kč ročně. Zázrak? Ani ne, jen SČK zavedl nové standardy příspěvku na dopravní obslužnost.

Znamená to, že Brandýs-Boleslav (jako mnoho z obcí, kde je PID dlouho a proběhlo tam posilování na vlastní náklady) byl zodpovědný. O dopravní obslužnost se staral a výrazně ji spolufinancoval. Takže teď po spravedlivém přepočtu mu vychází, že bude platit za stejný objem dopravy méně.

Postiženi změnou jsou nejvíce dosavadní černí pasažéři jako Kladno nebo Příbram, kam jezdit prostě kvůli lidem musíte. Ale dosud největší město v kraji se 70 tis. obyvateli platilo na dopravní obslužnost výrazně méně než mnohem menší obce. Konkrétně 860 tis Kč!

Pokud chceme, aby na regionální dopravu přispívala i Praha, tak je naprosto nepřijatelné, aby největší města v kraji takhle zatěžovala rozpočty ostatních obcí.Brandýsu-Boleslavi nic nebrání uspořené finance použít třeba na další posílení VHD, pokud jsou nějaké směry, kde nabídka není dobrá. Co myslíte, kde by se daly spoje posílit?

