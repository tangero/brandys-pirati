---
layout: post
title: "Je nová sportovní hala u ZŠ Palachova mrtvá⁉️"
date: 2022-05-12
author: "Marek Rebicek"
source_url: "https://web.archive.org/web/20221129014807/https://www.piratibrandys.cz/clanek/2022-05-12-je-nova-sportovni-hala-u-zs-palachova-mrtva⁉%EF%B8%8F"
---
To, o čem se už dávno šušká, se ukazuje jako smutná realita. Město otevřelo obálky s nabídkami na výstavbu nové sportovní haly pro ZŠ Palachova a nejnižší je za 225 milionů korun. Na což město nemá peníze, pokud bude muset kvůli developerským projektům postavit novou čističku odpadních vod (ČOV) za 411 mil. Kč.

Na finančním výboru dokonce zaznělo: “Je to sice smutné, ale na stavbu sportovní haly nemá město finanční prostředky. Jsou zde dvě nákladné stavby, a to čistička odpadních vod (ČOV) a sportovní hala u 3. ZŠ. Ani při maximálním úvěru, co si město může vzít, obě dvě akce finančně nezvládneme a je třeba si přiznat, že ČOVka je pro novou výstavbu nezbytná, ale děti na chodbách mohou cvičit dál.”

Takže se vynaloží naše peníze na to, aby se tady mohly postavit další byty, ale pro stávající občany se zase nic neudělá.

Smutná na tom je ještě jedna věc. Nestavět halu navrhují členové Našeho Dvojměstí, kteří jsou současně majitelé konkurenčního Sportcentra na Kostelecké a novou halu pro děti fakt nepotřebují. Co na tom, že jen projekt haly nás stál 10 mil. Kč a přijdeme o dotaci 60 mil. Kč z Národní sportovní agentury.

Pojďme se ozvat a využít na podporu haly Palachova už květnové zastupitelstvo!


