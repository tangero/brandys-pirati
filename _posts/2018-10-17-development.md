---
layout: post
category: CLANKY
title: Novinky ve výstavbě? Dům č. 98 a Zahradní město II.
date: 2018-10-17T12:00:00.000Z
author: Marek Řebíček
authorId: marek.rebicek
image: /assets/img/posts/2018-10-17-zahradnimesto-mapycz.png
tags:
  - developeři
  - Zahradní město
---

V rámci jednání rady města a komise pro rozvoj se objevilo několik novinek, které by zasloužily zveřejnění mimo formální zápisy na webu.
Jednak v rámci prodeje domu č. 98 na Masarykově náměstí byla doručena jen jedna nabídka od společnosti Braunerka s.r.o. z Dražic - Benátek nad Jizerou, kterou zastupuje Honza Luhan z LTC Houštka. Prodej ruiny na náměstí podporujeme, ocenili bychom nyní, když není jiný soutěžitel a nabídka je na světě, širší seznámení se záměrem rekonstrukce od budoucího kupujícího, děkujeme.

Obyvatelům zejména Zahradního města, respektive okolo ulice Dřevčická a Květnová doporučujeme začít sledovat koncept dostavby Zahradního města II, který by do oblasti měl přivést až 1600 nových sousedů v 500 bytech. Vnímáme rozhořčení, jaké nyní vzbuzuje začátek výstavby bytových domů v jiném projektu okolo ulice Augustina Lukeše, ale to je v situaci, kdy je vydané stavební povolení, dost pozdě. V případě rozšiřování Zahradního města bude potřeba, aby se občané dozvěděli včas více informací a aby developer nevytvořil monolitické sídliště bez jakékoliv občanské vybavenosti.

Zahradní město II a další projekty nyní brzdí vyčerpaná kapacita čističky, ale tento problém časem pomine a radnice a sousedé by měli požadovat po investorech řešení pro dopravní a inženýrskou obsluhu včetně MHD a pro veškeré prvky občanské vybavenosti.

Zápis z jednání [komise je zde](http://www.brandysko.cz/assets/File.ashx?id_org=904&id_dokumenty=49150&fbclid=IwAR3_vt0M8cut1bpb_ZsNvDy63EAx2bcAleOag1EKyhuwtO5S-RkDbe_iktI).

![Projednávaný návrh vzhledu druhé fáze výstavby Zahradního města](/assets/img/posts/2018-10-19-zahradnimesto.jpg)


- - -
