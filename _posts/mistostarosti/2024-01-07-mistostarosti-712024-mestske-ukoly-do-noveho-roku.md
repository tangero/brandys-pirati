---
layout: post
title: "Místostarosti 7.1.2024: Městské úkoly do nového roku"
excerpt: "Místostarosta shrnul hlavní úkoly pro rok 2024: zavedení parkovacích zón s progresivním poplatkem za druhé auto, reformu odpadového hospodářství s platbou za objem odpadu a digitalizaci úředních procesů. Zároveň řeší následky povodní, zejména úklid a bezpečnost v podmáčených oblastech, jako je Houštka. Na sídlišti se plánuje rozšíření parkovacích míst a revitalizace veřejného prostoru včetně infrastrukturních úprav."
date: 2024-01-07 08:19:27 +0000
author: "Patrick Zandl"
category: "mistostarosti"
image: /assets/mistostarosti/mistostarosti712024mestskeukol-654c2ffd.jpeg
source: "substack"
source_id: "140427140.mistostarosti-712024-mestske-ukoly"
---

Dobrý den,

vítejte u prvních Místostarostí roku 2024. A přijměte prosím mé přání všeho nejlepšího do nového roku. Bývá tradicí přát si, aby byl ten nový rok lepší, než rok předešlý. Rád bych, aby to tak bylo, ale mám nedobré důvody domnívat se, že bude rokem náročnějším. Po všech stránkách. To neznamená, že by nemohl dopadnout dobře - jen to nebude automatické a dobrý konec roku 2024 si budeme muset všichni tvrdě odpracovat, i když už jsme teď pravděpodobně dost upracovaní. Takže? Mnoho sil do nového roku!

Vyšly **[nové Městské listy](https://zpravodaj.munipolis.cz/brandysko/leden-2024/)** , v nichž se věnujeme rekapitulaci práce za rok 2023. Rozebíráme velmi detailně každý aspekt života města a co je v něm nového. Já tam mám dvoustránkový článek na straně 6 a 7 věnovaný tomu, **co jsme dělali s městským majetkem** , od budov, přes byty a komunikace až po hřbitovy.

A jak to bude v roce 2024?

**Mám tři zásadní témata pro letošní rok:**

1. Parkování a rozjezd parkovacích zón
2. Odpadové hospodářství a přechod na placení za objem
3. Digitalizace procesů pro rychlejší práci

Parkování a rozjezd parkovacích zón

Odpadové hospodářství a přechod na placení za objem

Digitalizace procesů pro rychlejší práci

Chvilku se u každého tématu zastavíme, ale nejdříve k aktuálním věcem.

## Záplavy

Na přelomu roku jsme přešli na třetí povodňový stupeň, ze břehů se vylilo Labe s Jizerou, naštěstí se obě vlny nepotkaly, takže záplavy zatopily spíše jen pole a lesy, v horším případě sklepy a zahrady u Labe. A naši cyklostezku. Technické služby se pustily do úklidu, cyklostezka je uklizená, jednotlivé oblasti se uklízejí od věcí, které sem voda naplavila.

Problémem zůstává Houštka. Voda podmáčela půdu, vyvrací se stromy, už máme odhadem na dva kamiony popadaných stromů. Potřebujeme, aby lidé dodržovali značení a do podmáčených oblastí nevstupovali, protože stromy jsou náchylné k pádu a když ještě více rozrušíme půdu, popadají další. Prosíme, respektujte to.

Voda navíc znovu stoupá, podle předpovědí by neměla vystoupat příliš vysoko, ale uvidíme. Držme si palce.

![](/assets/mistostarosti/mistostarosti712024mestskeukol-654c2ffd.jpeg)

A teď už na nové úkoly v novém roce! Co nás čeká?

## Parkování a rozjezd parkovacích zón

Na tohle jsme se připravovali půl roku. Nechali jsme si spočítat, kolik aut máme ve městě, kde parkují, kolik máme parkovacích míst a kolik jich můžeme zřídit. Na newsletter je to příliš rozsáhlé téma, ale podívejme se zjednodušeně alespoň na brandýské sídliště, v pár větách. Zde se vypráví legendy o tom, jak nám situaci komplikuje, že celá řada lidí zde má dvě a více auta na jeden byt. Čísla nic takového nenaznačují. Je zde necelé jedno auto na jeden byt, nic divného, naopak je to méně, než je průměr jinde. Problémy jsou dva. Za prvé legálních parkovacích míst je zde stěží pro polovinu automobilů. Za druhé, cca třetina automobilů se běžně nepohybuje, neslouží ke každodenní dopravě. Přitom to jsou automobily, které jsou nejblíže bytům, jejich majitelé tedy zabírají nejproduktivnější parkovací místa, která by naopak měla mít největší obrátku. Co s tím? O tom bude velká pondělní strategická porada, na kterou jdeme s několika zásadami:

1. město se rozdělí do několika parkovacích oblastí a převážná většina města, kromě rezidenčních oblastí s minimálními problémy a kromě průmyslových zón bude k použití jen s parkovacím oprávněním nebo na parkovací hodiny. Budeme tedy pokračovat v rozšiřování parkovacích zón, které přinesla předchozí radnice, budeme je ale restrukturalizovat. Dnes jsou oblasti vymezené ulicemi, my budeme mít oblasti podstatně širší.
2. Cena za druhé a další auto bude progresivně odstupňovaná
3. Zejména na sídlišti se zavážeme urychleně vybudovat či legalizovat parkovací místa a s nimi provést i oživení sídlištního imobiliáře a zeleně. Na to si budeme schvalovat větší balík peněz na projektovou přípravu a bude to pro sídliště stěžejní projekt pro dalších deset let, protože to jsou i větší stavební úpravy, v řadě ulic nepůjde jen o asfaltovní, ale i výměnu kanalizace či vodovodního řadu a třeba taková Jasanová, to bude logistická můra. V ulici vede celá řada inženýrských sítí, o třech z nich víme, že bude třeba je měnit, čili bude potřeba harmonizovat tři různé firmy, kterým je to dost jedno a nechceme, aby se ulice na rok zneprůjezdnila, než všichni udělají, co mají. Proto si ji nechávám bokem, až nabereme zkušenosti odjinud.
4. Pointa je, že peníze vybrané z parkovacích karet použijeme na zlepšení dopravní infrastruktury. Dneska za opravy zejména nelegálních parkovacích míst platíme několik milionů korun ročně: to jsou to rozlámané chodníky a krajnice, rozježděná kanalizace, které se musí donekonečně opravovat, nebo to vypadá hnusně.

město se rozdělí do několika parkovacích oblastí a převážná většina města, kromě rezidenčních oblastí s minimálními problémy a kromě průmyslových zón bude k použití jen s parkovacím oprávněním nebo na parkovací hodiny. Budeme tedy pokračovat v rozšiřování parkovacích zón, které přinesla předchozí radnice, budeme je ale restrukturalizovat. Dnes jsou oblasti vymezené ulicemi, my budeme mít oblasti podstatně širší.

Cena za druhé a další auto bude progresivně odstupňovaná

Zejména na sídlišti se zavážeme urychleně vybudovat či legalizovat parkovací místa a s nimi provést i oživení sídlištního imobiliáře a zeleně. Na to si budeme schvalovat větší balík peněz na projektovou přípravu a bude to pro sídliště stěžejní projekt pro dalších deset let, protože to jsou i větší stavební úpravy, v řadě ulic nepůjde jen o asfaltovní, ale i výměnu kanalizace či vodovodního řadu a třeba taková Jasanová, to bude logistická můra. V ulici vede celá řada inženýrských sítí, o třech z nich víme, že bude třeba je měnit, čili bude potřeba harmonizovat tři různé firmy, kterým je to dost jedno a nechceme, aby se ulice na rok zneprůjezdnila, než všichni udělají, co mají. Proto si ji nechávám bokem, až nabereme zkušenosti odjinud.

Pointa je, že peníze vybrané z parkovacích karet použijeme na zlepšení dopravní infrastruktury. Dneska za opravy zejména nelegálních parkovacích míst platíme několik milionů korun ročně: to jsou to rozlámané chodníky a krajnice, rozježděná kanalizace, které se musí donekonečně opravovat, nebo to vypadá hnusně.

Jen pro představu, z parkovacích automatů dnes město inkasuje přes dva miliony korun ročně.

Je to projektově dost náročné. Všechna parkovací místa se budou muset vyznačit, před tím zakreslit do projektu a všechy změny, jichž bude dost, projednat s policií i silničním správním úřadem a dalšími institucemi. A také s lidmi.

## Odpadové hospodářství

Letos reformujeme odběr stavebního odpadu. Na našem sběrném dvoře ve Staré Boleslavi se dodělává váha na vážení stavebního odpadu, nově se za něj bude platit, občané města budou mít nějakou hmotnost zdarma. Potřebujeme dodělat pasportizaci popelnic, v lednu spustíme elektronickou registraci, v únoru papírovou pro ty, kdo to nechtějí/nemohou dělat elektronicky. Tím doděláme faktickou přípravu pro změnu systému, kdy od příštího roku bychom přešli na systém placení podle objemu popelnic. Detaily doděláváme, je to ale logisticky další obrovský úkol.

## Digitalizace procesů

S tím se tu potýkáme interně. Stát tlačí na digitalizaci, je vcelku jasné, co se má dělat, ale potřebujeme dořešit, jak konkrétně to dělat, aby to bylo efektivní. Tak například veřejné osvětlení. Máme jeho pasport, který se jednou za čas aktualizuje, ale potřebujeme se dostat k tomu, kdy se pracuje přímo s pasportem. Tedy když vidíme, že nesvítí světlo, hned to zaznamenat do pasportu, ze kterého si to vezme údržba a zase zpět zaznamená, že - a jakou opravu - provedla. Tohle by znamenalo, že by se věci podstatně urychlily. Jenže nic takového dodělaného nemáme. Také by to zrychlilo přípravu nových projektů. K tomu slouží standardy města, které doděláváme. Nedávno jsme přijali standard pro veřejné osvětlení, teď doděláváme standard pro výstavbu datových sítí.

![](/assets/mistostarosti/mistostarosti712024mestskeukol-3dddca9a.jpeg)

*Uctění památky obětí střelby na FF UK před budovou UK v Brandýse*

## Ze zastupitelstva

S předešlými Místostarostmi jsme se potkali den před zastupitelstvem města. To proběhlo 18.12.2023 a já jsem na něm odpadl s horečkou. Ještě ráno jsem měl rýmičku, na začátku zastupitelstva už slušně rozjetou horečkou, ale to už nebylo, komu majetkové body předata a musel jsem to těch šest hodin doklepat. A další ráno už byl test na COVID pozitivní a několik dní jsem prospal.

Zastupitelstvo se z velké části věnovalo **rozpočtu města** pro rok 2024. Jan Jirovský rozpočet pro letošek důkladně překopal, rozpoložkoval, takže jsou tam vidět všechny náklady vyšší jak 100 000 Kč a konečně se dá identifikovat, co stojí kolik peněz. K rozpočtu bylo již dříve pracovní zastupitelstvo, kde se všechno probíralo a vyjasňovalo, snažili jsme se jej udělat maximálně vstřícný tak, aby byl odhlasovaný konsensuálně. Stejně to neklaplo, opozice se opět z velké části šprajcla.

Byl to moment, který jasně ukázal morální i myšlenkovou vyprázděnost Našeho dvojměstí i Podpory občanů, dvou populistických opozičních uskupení. Obě uskupení dlouhodobě jedou politiku *“klidně, ať nám všem koza chcípne, hlavně ať nedojí za této radnice”* - snaží se zablokovat sebeobjektivnější a sebelepší návrh. Kdyby hledaly chyby a snažili se něco zlepšit, to by bylo ještě pochopitelné. Ale snažit se zablokovat užitečné věci? Vidět to bylo minule u zakládání svazkové školy. Základní školu potřebujeme, připravili jsme její výstavbu v rámci, který projednávala předešlá radnice. Ale to už bývalé vedení radnice otočilo na pětníku a hlasovalo proti škole.

U rozpočtu to bylo to samé. Když se kritizovala částka na výkup pozemků, tak jsme ji vyndali, aby byl klid. Přitom jsme jen do rozpočtu zanesli odhad toho, co nás budou stát majetkové operace s pozemky, které musíme vykoupit kvůli rekonstrukcím ulic. Nedořešené majetkové vztahy blokují celou řadu oblastí města, všichni se shodují na tom, že by bylo dobré to dořešit. Stejně se to opozice snaží shodit, protože má na někoho osobně pifku.

**Polovina opozice pro rozpočet nehlasovala** , s odůvodněním, že nepočítá s penězi na projekt Orlovny. Jde o nesmyslný projekt, v němž máme za naše peníze opravit dům, který patří církvi a pak jej částečně můžeme používat pro spolkovou činnost, tedy pro schůzky různých spolků. Úplný finanční nesmysl. My jsme se naopak s církví domluvili, že jí naši část projektu prodáme, ona jej realizuje za své peníze a spolkům bude prostory pronajímat za peníze, které od nás mohou dostat v grantech na provoz. Tím bude věc majetkově jasná a účetně přehledná a pro město citelně levnější. Projekt nicméně stále nemá stavební povolení a proto se jím ani nevzrušujeme, je zbytečné alokovat peníze na nerozjeté projekty. Nicméně výsledek je stále stejný: opozice pod malichernými záminkami blokuje projednávání rozpočtu a přes jakoukoliv naši snahu o vstříctnost jej není ochotná podpořit. Když uvážím, kolik času se tomu věnovalo a jaký je výsledek “spolupráce”, začínám pochybovat o smysluplnosti dalších snah zapojit do práce pro město i opozici. Nejsou konstruktivního přístupu schopni.

Asi nejsmutnější pasáž zastupitelstva byl moment, kdy opozice na zastupitelstvo dostrkala maminku mého kamarád, aby mě obvinila, že neoprávněně bydlím v jejím bytě. Což je nesmysl, který potvrzuje jak podnájemní smlouva, tak dnes už i soudní rozhodnutí. Na videu ze zastupitelstva to není vidět, ale paní tam zjevně přivedl zastupitel Tomáš Benda, šéf Našeho Dvojměstí. Paní se na něj průběžně obracela s žádostmi o instrukce. I tahle nechutná scéna vyvolaná Naším Dvojměstím mě přesvědčuje o tom, že s touhle verzí opozice se na ničem konstruktivním domluvit nedá. A přestávám v tom vidět smysl. Vždycky jsem doufal, že se nám podaří pracovat společně, že více sil naše město rychleji postrčí, ale funguje to přesně opačně.

Ale abychom končili pozitivně: život v našem městě zlepšíme i přes nenávist, kterou kolem sebe uskupení Naše Dvojměstí šíří. Jen je potřeba se proti tomu obrnit - taková už je dnes politika.

Vše nejlepší do nového roku i týdne z #městoje♥️

přeje

*Patrick Zandl*