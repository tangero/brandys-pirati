---
layout: post
title: "Art House Melichar v Brandýse (pozvánka)"
excerpt: "V Brandýse-Boleslavi vznikla letní galerie Art House Melichar v prvorepublikové vile, která nabídne výstavy polabských umělců, workshopy a prodej uměleckých děl. Zahájení proběhne tento pátek od 16:00 s komentovanou prohlídkou a kulturním programem. Projekt potrvá do konce září a vilu zapůjčil Středočeský kraj. Doprava z Prahy je snadná autobusem nebo autem."
date: 2025-07-15 08:23:21 +0000
author: "Patrick Zandl"
category: "mistostarosti"
subtitle: "Až do září poběží v brandýské vile průmyslníka Františka Melichara umělecké léto Art House Melichar. Tento pátek jste zváni na dvě komentované prohlídky vily!"
image: /assets/mistostarosti/mestostarostiaarthousemelichar-45b5fa5f.heic
source: "substack"
source_id: "168368059.mestostarosti-a-art-house-melichar"
---

Dobrý den,

už nějakou dobu jsme se neslyšeli u městostarostí, ale dneska si pojďme probrat jedno téma.

Jestli mi něco v Brandýse-Boleslavi chybí, tak je to vizuální kultura. Tím nemyslím ani tak sprejersky ozdobené zdivo, ale spíše galerii. A tak jsme na léto jednu s Ivou a Paulem McGreevy vytvořili.

**[www.arthousemelichar.cz](https://arthousemelichar.cz)**

![](/assets/mistostarosti/mestostarostiaarthousemelichar-45b5fa5f.heic)

*Pohled do foyer Melicharovy vily, dnes vybaveno posezením a využíváno na workshopu jako odpočinkové pracovní místo.*

**Zveme vás tento pátek na zahájení projektu [Art House Melichar](https://arthousemelichar.cz/)** . Od 16:00 začíná v [Melicharově vile](https://mapy.com/s/jofodabuha) odpoledne a večer plné kulturních akcí a také komentovaná **prohlídka vily, kterou mám na starosti já** .

Pár informací k Art House Melichar:

⏰ Bude fungovat jen přes léto (do konce září)

🖼️ postupně se tu představí řada polabských umělců

👨‍🎨 kromě výstav tu bude také [hromada workshopů](https://arthousemelichar.cz/workshops) , na které se můžete přihlásit.

🗽 řadu uměleckých děl si tu také můžete koupit, kdyby vám prohlížení nestačilo

👍 Jak jsme to udělali? Středočeský kraj nám půjčil vilu průmyslníka Melichara, kterou stojí za to navštívit i jen tak. Děkujeme!

🏠 Tento pátek v ní budu provádět já (v 16 a 18), přijďte se dozvědět vše důležité o prvorepublikové brandýské hegemonii v oblasti secích strojů 😎

😂 kde jinde uvidíte fůzi novorenesance se socialistickým školstvím

♥️Srdečně zveme!

Jak se na místo dostanete z Prahy?
- Za 20 minut 🚌 369 z Černého Mostu nebo 375 z Letňan.
- Za 15 minut autem po D10, sjezd Brandýs, u vily nelze parkovat!

**[Program páteční akce zde](https://arthousemelichar.cz/events/slavnostni-otevreni-art-housu-melichar-iva-mcgreevy) .**

**Přehled workshopů** , kde se můžete něco zajímavého naučit a dalších akcí pro nejbližší dny, [najdete zde](https://arthousemelichar.cz/events) .

Od pátku do neděle jsme měli ve vile první workshop věnovaný Tvůrčímu psaní, bylo to velmi intezivní rozepisování čtveřice lidí, kteří nejprve nevěřili tomu, že se jim podaří psát - a v neděli večer psali jak draci 🐉 …

vše nejlepší do uměleckého léta přeje

Patrick Zandl