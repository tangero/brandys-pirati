---
layout: post
category: CLANKY
title: Čtyřleté technické lyceum v Brandýse
date: 2025-08-29T12:00:00.000Z
author: Patrick Zandl
authorId: patrick.zandl
image: /assets/img/posts/gymnazium-brandys-poslucharna.jpeg
tags:
  - školství
  - gymnázium
  - lyceum
---

Brandýské gymnázium otevírá od školního roku 2025/2026 čtyřleté technické lyceum. 

Studijní program je zaměřený na to, aby absolventi zvládli vysokou školu technického směru, ale zároveň měli i širší přehled pro případný nástup do práce. Součástí výuky bude v posledním ročníku i povinná praxe. 

Hlavní důraz je na předměty matematika, fyzika, informatika – tedy příprava na technické a přírodovědné vysoké školy. Výrazně posílená je informatika (7 hodin + 7 hodin dělených cvičení v průběhu studia), zahrnuje algoritmizaci, programování, web, digitální kompetence. A na to je krásně a nově vybavená učebna s moderní technikou. Studenti se učí všeobecný základ jako na gymnáziu, ale navíc mají technické předměty (kreslení, CAD, technická fyzika) a hodně informatiky. 

Do prvního ročníku nastupuje 17 dětí, což je provozní optimum k tomu, jak je nastaveno financování a k tomu, kolik prostorů v budově je. 

Na snímku je nově zrekonstruovaná posluchárna chemie, nově jsou zrekonstruované také praktické laboratoře. 

Brandýské gymnázium se chystá na půdní vestavbu. Dříve zrekonstruovaná střecha umožní po zateplení a dalších stavebních úpravách právě provoz čtyřletého technického lycea, které zatím bude existovat v prostorech, které si škola na tento účel vyšetřila. Snad se všechno během dvou let stihne. 

Držíme palce!